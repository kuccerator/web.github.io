<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Videóleírás</title>
</head>
<body>
    <p><strong>Ez hallatszik:</strong></p>
    <q>Számomra a cserkészet az egy összetartó közösség.
        Olyan emberekből áll, akik szeretnek egymással lenni, szeretnek törődni egymással,
        és közös cél érdekében tudnak véghezvinni feladatokat.
        Én is ebbe a közösségbe kerültem bele fiatalkoromban, és nagyon örültem, mert befogadtak, és befogadó közösségről beszéünk.
        Olyan emberekről, akiknél nincs különbség, mindenki egyenértékű, nincs olyan, hogy valaki gazdagabb, szegényebb.
        Én teljesen megtaláltam itt ebben a közösségben magam, és úgy gondolom, ez mindenki számára így van,
        hogy meg tudja találni a helyét.
        Számomra nagyon fontos az, hogy a cserkészévet egy cserkésztáborral tudjuk - egy nyári táborral - befejezni.
        Ez a tábor nagyjából hét napos szokott lenni, és hát nomád körülmények között zajlik.
    </q> 
    <p>Kiss Márton (előző csapatparancsnok)</p>
    <q>Nekem a cserkészet a természetközeliséget jelenti. Ilyenkor társainkkal együtt menetelve, illetve énekelve fedezzük fel a
        természet által nyújtott lehetőségek tárházát.
        Útjaink során jó társaságban lehetünk, beszélgethetünk, megoszthatjuk egymással élményeinket és tapasztalatainkat.
        Túrázásaink folyamán mindig van alkalom egy kis játékra, szabadidőre is.
    </q>
    <p>Oravecz Anna (vezető)</p>
    <q>Számomra a cserkészet a sportot jelenti, a játékot és főképp azokat a játékokat, amikkel a csapatommal meg a társaimmal szoktam játszani.
        Ezek közé tartozik a személyes kedvenceim: a méta, a frizbifoci, az éjszakai hadijáték és a flakonfogó.
         Ezeknek a játékoknak az az egyik jelentős erőssége, hogy nem csak jól érzed magad, kifáradsz tőlük, hanem nevetsz egy jót, a hangulat
         a tetőfokára hág és ha nyersz, az még hab a tortán.
         Egy jó kiadós méta után persze nagyon jól esik, hogyha az ember a fürdősátorban le tud zuhanyozni.
    </q>
    <p>Orbán Bendegúz (vezető)</p>
    <q>Ilyenkor mindig mindenkinek fölmerül a kérdés, hogy mit jelent a nomád. Hát sátorban alszunk, és
        olyan építmények vesznek minket körbe, amit mi sajátkezűleg építettünk.
        Nem hivatkozunk konyhára, zuhanyzóra, angol wc-re és társaira, hanem ezeket mind-mind meg tudjuk magunk is teremteni, és ami még számomra
        nagyon szép az egészben, hogy amikor vége van a tábornak, akkor ezt mind le tudjuk bontani,
        és úgy tudunk eljönni a természetből, mint hogyha ott sem lettünk volna.
        Egy ökológiai lábnyomot hagyunk magunk mögött.
    </q>
    <p>Kiss Márton</p>
    <q>
        Számomra a cserkészet a késő esti tábortűz melegében való üldögélést jelenti társaim körében.
        Ilyenkor játszunk, éneklünk, táncolunk, átbeszéljük viccesen, mókás formában a nap eseményeit.
        Olykor megcsillogtatjuk színészi tudásunkat is, amelyet társaink értékelnek.
        Tábortüzeink különleges formája az avatások, mikor meghitt körökben befogadjuk új társainkat cserkésztestvérünkké.
    </q>
    <p>Oravecz Anna</p>
    <q>Szerintem a legfontosabb dolog a cserkészetben, ami elengedhetetlen az az őrsi foglalkozás.
        Az őrs több fontos eseményen vesz részt. Akár lehet ez csapatszintű vagy őrsileges, de legtöbbször mindent együtt csinálnak.
        Ugye ez is építi a csapatot. De talán az egyik legfontosabb az az őrsi gyűlés, ami elég gyakran szokott előfordulni.
        Ez egy másfél órás időszak, amikor a gyerekek együtt lehetnek, egy kicsit elvonatkoztathatnak a mindennapoktól. Játszhatnak, tanulhatnak valamilyen szinten, de az a lényeg,
        hogy valami élménnyel távozzanak.
    </q>
    <p>Boha Dániel (csapatparancsnok)</p>
    <q>Táborozásaink és túrázásaink alatt elég gyakran botlunk bele rajzfilmfigurákba és mesebeli szereplőkbe,
        akik rendszerint meghívnak magukhoz vagy segítségünket kérik, hogy ügyes-bajos, de főképpen bajos dolgaikat segítsük nekik elintézni.
        Ennek a kalandnak a végén mindig tapasztalatokkal és jó emlékekkel telve megyünk el és persze
        jó történeteket tudunk majd mesélni, hogy mik történtek velünk a nyáron.
    </q>
    <p>Orbán Bendegúz</p>
    <q>
        A cserkészév közben több programon résztvesz a csapat.
        Talán az egyik legnagyobb az a Szolnoki Mikuláscsata, azaz a SzoMiCs, amit a csapatunk szervez.
        Ez egy országos szintű program, amelyre minden egyes cserkész eljöhet, hogy a gonoszokkal megvívott csatája során megmentse a Mikulást.
    </q>
    <p>Boha Dániel</p>
    <q>Reméljük, megtetszett nektek az egész, várunk titeket a toborzón!</q>
    <p>Kiss Márton</p>
    <p><strong>Ez látszik:</strong></p>
    <p>Kiss Márton, korábbi csapatparancsnok egy kanapén ülve beszél. Képek jelennek meg cserkésztáborokról: lányok az étkezőben, tábori túra, SzoMiCs csoportkép, őrsi főzésen egy lányőrs hotdogot készít.
        Oravecz Anna, vezető, egy széken ülve beszél cserkészegyenruhában. Képek jelennek meg: tábori túra Shrek keretmesével, menetelés útszélen.
        Orbán Bendegúz, vezető babzsákon ülve beszél cserkészegyenruhában. Képek jelennek meg: tábori Vizes-nap játéka, "Kulacsfogó" nevű játék közben a gyerekek, számháborús számok a földön.
        Kiss Márton beszél. Képek jelennek meg: felsorakozott fiúőrs, konyha tábori megoldása.
        Oravecz Anna beszél. Kép tábori tábortűzről, cserkészavatásról.
        Boha Dániel, jelenlegi csapatparancsnok fotelban ülve beszél. Kép két cserkészről, ahogy pacsiznak, spontán csoportkép cserkészekről táborban, három kiscserkész a földön ülve.
        Orbán Bendegúz beszél. Képek jelennek meg: vezetők Szellemirók szereplőinek öltözve, vezetők Asterix és Obelix szereplőinek öltözve.
        Boha Dániel beszél. Kép a Szolnoki Mikuláscsatán a Mikulásról.
        Kiss Márton elköszön. 
    </p>
</body>
</html>